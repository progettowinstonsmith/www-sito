Title: Cosa
Date: 2015-04-03 10:20
lang: it
slug: nomina

##  Nominare un candidato 

La raccolta delle nomination e' terminata il 31 maggio 2012

###  Come proporre una nomination per il Big Brother Awards Italia 

Inoltrate le vostre nomination ** a partire dal 14 maggio ed entro il 31 maggio 2012 ** utilizzando il form disponibile in questo sito.
In alternativa potete inviare la nomination per posta elettronica all'indirizzo [ bba-nomination@winstonsmith.org](mailto:bba-nomination@winstonsmith.org)  
  
Le nomine potranno essere anche **parzialmente anonime** (non
contenere un nome ma provenire da un indirizzo di posta valido) o
**completamente anonime** (provenire dal form di nomina senza
specificare nome ed indirizzo, o da un remailer anonimo).

Tuttavia, in presenza di evidenti casi di spam o di tentativi di
alterare il processo di nomina, quelle parzialmente o totalmente
anonime potranno essere ignorate ove siano state effettuate, ad
insindacabile giudizio degli organizzatori, con questi scopi.

E' semplice nominare un potenziale vincitore del premio, bastano
cinque facili passi:
  
  1. Scegliete chi nominare:
     Possono essere: 
     - enti del settore pubblico o privato, italiani o presenti in Italia
     - persone, operanti nel settore pubblico o privato, italiani o presenti in Italia
     - progetti, programmi od iniziative realizzate in tutto od in parte in Italia
     - italiani od operanti in Italia
     che siano responsabili di un grave danno per la privacy in generale o di particolari gruppi di persone.
     Il motivo per cui viene effettuata la nomina dovrebbe (almeno parzialmente) essere stato messo in pratica; è meno grave, ma ugualmente segnalabile, se è solo programmato od annunciato!
  
  2. Controllate i fatti - fate delle ricerche
  E' necessario includere nella segnalazione dei riferimenti, link a
  immagini, siti, documenti od articoli relativi al fatto segnalato,
  ed in particolare i link alle notizie che confermano quello che
  dichiarate.
  Non sono ammesse segnalazioni motivate da supposizioni o speculazioni.
  Indicate il nome o la denominazione esatta del segnalato, ed
  includete un numero ragionevole di referenze e link.
  Accertatevi di indicare il nome esatto dell'organizzazione o della
  persona, per non lasciare dubbi possibili sulla persona o l'ente
  nominato.
  
  
  3. Descrivete il fatto
  Scrivete una breve descrizione del fatto e del perchè è così
  importante da meritare questo premio; indicate chi ne è danneggiato
  ed in che modo.
  Siate specifici:
  includete nomi, date, luoghi, nomi di programma, termini ufficiali e
  link che contengano maggiori dettagli.
  
  
  4. Selezionate la categoria del Big Brother Award da assegnare.
  
  5. Inviate il materiale utilizzando il [ modulo ](form.html) o
  l'indirizzo di posta elettronica
  [ bba-nomination@winstonsmith.org](mailto:bba-nomination@winstonsmith.org)
  entro il 31 maggio 2012 

### Ricapitolando, la nomina deve contenere 

- il soggetto "BBA nomination: &lt;nome della categoria&gt;" (per
  esempio, "BBA nomination: Tecnologia piu' invasiva").
- il nome del nominato, scritto esattamente 
- una breve frase che descriva concisamente il motivo della nomina
- il testo della tua nomina, che dovrà spiegare dettagliatamente il
  perchè la nomina è meritata, ed includere referenze e link per
  documentare con certezza il motivo della nomina
  
**Non sono ammessi file allegati **

### Le categorie del premio Big Brother Award Italia sono le seguenti: 

- **Peggiore azienda privata**: assegnato alla società privata che
abbia danneggiato maggiormente la privacy nel 2011.

  
- **Peggiore ente pubblico**: assegnato all'organizzazione pubblica
  (ente governativo, ente pubblico, authority, etc.) che ha
  danneggiato maggiormente la privacy nel 2011.
  
- **Tecnologia più invasiva** - per una tecnologia che sia stata
particolarmente dannosa per la privacy.

**Verra' assegnato anche un premio per la persona o l'ente che ha
meglio tutelato la privacy**

- **premio Winston Smith - "Eroe della Privacy"**: che ha compiuto un
  singolo fatto, scoperta od azione di particolare rilevanza per la
  difesa della privacy.
  
  
Infine il premio **Lamento del popolo ** verrà assegnato a chi avrà
ricevuto il maggior numero di nomine.

.

Questo sito ed i suoi contenuti sono distribuiti sotto la [Gnu General Public License 2.0](http://www.gnu.org/licenses/gpl.html)
